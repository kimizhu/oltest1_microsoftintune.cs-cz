---
description: na
keywords: na
title: Terms of Use
search: na
ms.date: na
ms.service: microsoft-intune
ms.tgt_pltfrm: na
ms.topic: article
ms.assetid: 189c42d1-ed55-4ae3-9685-17a9fe87b5e2
---
# Podm&#237;nky použit&#237;

## 1.  PŘIJETÍ.
Užívání tohoto webu („web“) se řídí těmito podmínkami použití („podmínky použití“). Společnost Microsoft si vyhrazuje právo tyto podmínky použití kdykoli upravit nebo změnit, aniž by vám tuto skutečnost oznámila. Nejaktuálnější verzi příslušných podmínek použití naleznete pod hypertextovým odkazem „Právní informace“ umístěným ve spodní části tohoto webu. **K webu smíte přistupovat a používat jej jen tehdy, jestliže s těmito podmínkami souhlasíte. Pokud s nimi nesouhlasíte, k webu nepřistupujte a nepoužívejte jej.**

## 2.  SLUŽBY ONLINE POSKYTOVANÉ PROSTŘEDNICTVÍM TOHOTO WEBU.
Microsoft nabízí na tomto webu Microsoft Intune™. Je možné ho tady vyzkoušet, koupit nebo používat, stejně jako další služby, které používáte s [!INCLUDE[wit_firstref](../Token/wit_firstref_md.md)] (dál jen „Služby“ nebo u jednotlivých služeb „Služba“). **Tyto podmínky použití neupravují vyzkoušení, prodej, nákup ani jiné užívání služeb.  Jednotlivé služby včetně všech aktualizací, rozšíření a nových funkcí podléhají smlouvám, v jejichž rámci jste je zakoupili nebo na jejichž základě je používáte.**

## 3.  PŘÍPUSTNÉ UŽÍVÁNÍ.
Podmínkou používání tohoto webu je, že budete souhlasit s [podmínkami použití](http://go.microsoft.com/fwlink/?LinkID=263463).

## 4.  ÚČET, HESLO A ZABEZPEČENÍ.
Jestliže jakákoli část tohoto webu vyžaduje otevření účtu, musíte projít registračním procesem a poskytnout nám přitom aktuální, úplné a přesné informace vyžadované v příslušném registračním formuláři. Také můžete být požádáni, abyste si zvolili heslo a uživatelské jméno. Jste zcela zodpovědní za to, že uchováte své heslo a účet v tajnosti, a také za všechny činnosti, které se svým účtem provedete. Souhlasíte s tím, že společnosti Microsoft ihned oznámíte jakékoli neoprávněné použití svého účtu i jakékoli jiné narušení zabezpečení. Společnost Microsoft nebude zodpovědná za žádnou ztrátu, která vám vznikne v důsledku použití hesla a účtu jinou osobou, ať už s vaším vědomím nebo bez něj. Vy však můžete odpovídat za ztráty způsobené společnosti Microsoft nebo jiné straně v důsledku použití vašeho účtu a hesla jinou osobou. Nikdy nesmíte používat účet jiné osoby bez svolení vlastníka účtu.

## 5.  OVĚŘENÍ UŽIVATELE.
Aby uživatelé mohli používat tento web, budou se pravděpodobně muset ověřit pomocí uživatelského účtu, který jste (organizace) jim přiřadili.  Jste-li správcem, který tuto službu registruje jménem organizace, budete při registraci zkušební verze nebo zakoupení služby moct vytvořit uživatelské účty. Pokud jste koncovým uživatelem nebo informačním pracovníkem, přiřadí vám účet správce vaší organizace.  Koncoví uživatelé by se měli obrátit na příslušného správce v rámci organizace a požádat jej o pověření k účtu nebo o další informace. Tyto podmínky použití platí vždy, když se ověřujete v této službě.

Váš přístup k ověřovací službě můžeme kdykoli bez upozornění zrušit nebo zablokovat. Důvody pro zrušení mohou zahrnovat přerušení poskytování služby ve vašem regionu, porušení těchto podmínek použití nebo nezaplacení poplatků, které dlužíte nám či našim agentům, avšak nejsou omezeny pouze na tyto důvody. Pokud zrušíme nebo zablokujeme váš přístup k ověřovací službě, okamžitě bude pozastaveno vaše právo na přístup k této službě. Zrušení nebo zablokování vašeho přístupu k ověřovací službě nijak nezmění vaši povinnost zaplatit všechny naúčtované poplatky za použití jakékoli služby, kterou jste si předplatili.

## 6.  OCHRANA OSOBNÍCH ÚDAJŮ A SOUBORY COOKIE.
Přečtěte si prosím [Prohlášení společnosti Microsoft o zásadách ochrany osobních údajů online služeb](http://go.microsoft.com/fwlink/?LinkId=262214), kde najdete informace o tom, jak Microsoft shromažďuje a používá vaše osobní údaje při používání [!INCLUDE[wit_firstref](../Token/wit_firstref_md.md)] a tohoto Webu.  V rámci vašeho používání [!INCLUDE[wit_firstref](../Token/wit_firstref_md.md)] jsou dostupné taky další služby, na jejichž používání se můžou vztahovat jejich vlastní prohlášení o ochraně osobních údajů. Odkazují na ně příslušné smlouvy a registrační procesy.

## 7.  PROHLÁŠENÍ TÝKAJÍCÍ SE TOHOTO WEBU A SOFTWARU NEBO DOKUMENTACE DOSTUPNÝCH PROSTŘEDNICTVÍM TOHOTO WEBU.
V ROZSAHU PLATNÉHO PRÁVA SPOLEČNOST MICROSOFT ANI ŽÁDNÝ Z JEJÍCH DODAVATELŮ NEBUDOU V ŽÁDNÉM PŘÍPADĚ ODPOVĚDNÍ ZA ŽÁDNÉ ZVLÁŠTNÍ, NEPŘÍMÉ ANI NÁSLEDNÉ ŠKODY, ANI ZA JAKÉKOLI JINÉ ŠKODY JAKKOLI VZNIKLÉ NA ZÁKLADĚ JAKÉKOLI ZODPOVĚDNOSTI, AŤ UŽ V RÁMCI SMLUVNÍHO JEDNÁNÍ, OBJEKTIVNÍ ODPOVĚDNOSTI NEBO PROTIPRÁVNÍHO JEDNÁNÍ (VČETNĚ NEDBALOSTI A DALŠÍCH), K NĚMUŽ BY DOŠLO PŘI UŽÍVÁNÍ TOHOTO WEBU NEBO V SOUVISLOSTI S JEHO UŽÍVÁNÍM, VČETNĚ, NIKOLI VŠAK VÝHRADNĚ, JAKÉHOKOLI SOFTWARU NEBO DOKUMENTŮ DOSTUPNÝCH PROSTŘEDNICTVÍM TOHOTO WEBU.

INFORMACE PLATNÉ POUZE PRO AUSTRÁLII: AUSTRALSKÉ SPOTŘEBITELSKÉ PRÁVO VÁM POSKYTUJE ÚSTAVNÍ ZÁRUKY A ÚČELEM ŽÁDNÉHO USTANOVENÍ UVEDENÉHO V TĚCHTO PODMÍNKÁCH POUŽITÍ NENÍ NARUŠIT TATO PRÁVA.

## 8.  SKRIPTY A KÓD TŘETÍCH STRAN.
Licenci na skripty a kód třetích stran, na které se odkazuje z tohoto webu, vám udělují třetí strany, které takový kód vlastní, nikoli společnost Microsoft.

## 9.  OZNÁMENÍ TŘETÍCH STRAN.
Tento web může obsahovat kód třetích stran, na který vám na základě této smlouvy poskytuje licenci společnost Microsoft, nikoli třetí strana. Jakákoli existující oznámení pro kód třetích stran mají pro vás pouze informační charakter. Společnost Microsoft si vyhrazuje všechna ostatní práva, která nejsou výslovně udělena společností Microsoft na základě těchto licenčních podmínek, ať už nepřímo, jako překážku uplatnění nároku či jiným způsobem.

## 10.  SOFTWARE DOSTUPNÝ PROSTŘEDNICTVÍM TOHOTO WEBU.
Veškerý software, který je zpřístupněn ke stažení z tohoto webu („software“), je autorským dílem společnosti Microsoft nebo jejích dodavatelů ve smyslu autorského zákona. Užívání softwaru se řídí licenční smlouvou s koncovým uživatelem, která, pokud existuje, software doprovází nebo je k němu přiložena („licenční smlouva“). Zákon výslovně zakazuje jakékoli užívání, kopírování a další šíření softwaru, které není v souladu s licenční smlouvou. Takové jednání může mít za následek občanskoprávní nebo trestněprávní postihy.

POKUD SE NA SOFTWARE POSKYTUJE ZÁRUKA, JE POSKYTOVÁNA VÝHRADNĚ V SOULADU S LICENČNÍ SMLOUVOU. V ROZSAHU PLATNÉHO PRÁVA A S VÝJIMKOU ZÁRUK UVEDENÝCH V LICENČNÍ SMLOUVĚ SPOLEČNOST MICROSOFT TÍMTO VYLUČUJE VEŠKERÉ ZÁRUKY A PODMÍNKY VZTAHUJÍCÍ SE K SOFTWARU VČETNĚ VŠECH ZÁRUK A PODMÍNEK PRODEJNOSTI, AŤ UŽ VÝSLOVNÝCH, ODVOZENÝCH NEBO ZÁKONNÝCH, VHODNOSTI PRO URČITÝ ÚČEL, NÁROKU A NEPORUŠENÍ PRÁV.

INFORMACE PLATNÉ POUZE PRO AUSTRÁLII: AUSTRALSKÉ SPOTŘEBITELSKÉ PRÁVO VÁM POSKYTUJE ÚSTAVNÍ ZÁRUKY A ÚČELEM ŽÁDNÉHO USTANOVENÍ UVEDENÉHO V TĚCHTO PODMÍNKÁCH POUŽITÍ NENÍ NARUŠIT TATO PRÁVA.

PRO USNADNĚNÍ VAŠÍ PRÁCE MŮŽE SPOLEČNOST MICROSOFT PROSTŘEDNICTVÍM WEBU ZPŘÍSTUPNIT K UŽÍVÁNÍ NEBO KE STAŽENÍ NÁSTROJE NEBO POMŮCKY. SPOLEČNOST MICROSOFT NEPOSKYTUJE ŽÁDNÉ ZÁRUKY, POKUD JDE O PŘESNOST VÝSLEDKŮ NEBO VÝSTUPŮ ZÍSKANÝCH V DŮSLEDKU POUŽITÍ TAKOVÝCH NÁSTROJŮ NEBO POMŮCEK.

VYSVĚTLIVKA K OMEZENÝM PRÁVŮM. Veškerý software stažený z tohoto webu pro Spojené státy americké, jejich úřady či orgány („státní správa USA“), případně jejich jménem, se poskytuje s omezenými právy. Použití, kopírování a zveřejňování státní správou USA podléhá omezením uvedeným v bodě (c)(1)(ii) klauzule Rights in Technical Data and Computer Software (Technické údaje a počítačový software) dokumentu DFARS 252.227-7013 nebo v bodech (c)(1) a (2) části Commercial Computer Software - Restricted Rights (Komerční počítačový software – omezená práva) dokumentu 48 CFR 52.227-19 podle toho, který dokument se vztahuje na daný případ. Výrobcem je společnost Microsoft Corporation, One Microsoft Way, Redmond, WA 98052-6399.

## 11.  DOKUMENTY DOSTUPNÉ PROSTŘEDNICTVÍM TOHOTO WEBU.
Oprávnění k používání dokumentů, jako jsou témata nápovědy, dokumenty white paper, datové listy a nejčastější dotazy (souhrnně „dokumenty“), které jsou zpřístupněny na tomto webu, se uděluje za předpokladu, že (a) nebudete odstraňovat nebo zakrývat jakákoli prohlášení o autorských právech, (b) součástí všech kopií bude prohlášení o autorských právech a také obsah tohoto oprávnění, (c) dokumenty budou používány výhradně k informačním a nekomerčním nebo osobním účelům a nebudou zkopírovány ani odeslány do žádného počítače v síti ani šířeny žádným médiem a (d) dokumenty nebudou žádným způsobem pozměňovány. Použití k jakýmkoli jiným účelům je výslovně zakázáno zákonem a může mít za následek občanskoprávní a trestněprávní postihy.

Výše uvedené dokumenty nezahrnují návrh ani rozložení tohoto webu. Prvky tohoto webu jsou chráněny zákony o ochranných prvcích a známkách, nekalé soutěži a dalšími zákony a nesmějí být kopírovány ani napodobovány jako celek ani jako část. Bez výslovného svolení společnosti Microsoft nesmí být z webu kopírována ani přenášena žádná loga, grafika, zvuk ani obrázky.

SPOLEČNOST MICROSOFT ANI JEJÍ DODAVATELÉ NEZAUJÍMAJÍ ŽÁDNÉ STANOVISKO K VHODNOSTI INFORMACÍ OBSAŽENÝCH V DOKUMENTECH K JAKÉMUKOLI ÚČELU. DOKUMENTY JSOU POSKYTOVÁNY „TAK, JAK JSOU“, BEZ JAKÉKOLI ZÁRUKY. SPOLEČNOST MICROSOFT A JEJÍ DODAVATELÉ TÍMTO VYLUČUJÍ VEŠKERÉ ZÁRUKY A PODMÍNKY VZTAHUJÍCÍ SE K TĚMTO INFORMACÍM VČETNĚ VŠECH ZÁRUK A PODMÍNEK PRODEJNOSTI, AŤ UŽ VÝSLOVNÝCH, ODVOZENÝCH NEBO ZÁKONNÝCH, VHODNOSTI PRO URČITÝ ÚČEL, NÁROKU A NEPORUŠENÍ PRÁV.

## 12.  KOMUNITA
Tento web může obsahovat odkaz komunity na služby BBS, oblast chatu, diskusní skupiny, blogy, fóra, wikiweby, komunity, soubory CAB nebo další zprávy nebo komunikační nástroje, které vám umožňují komunikovat s ostatními uživateli (jednotlivě „komunikační služba“ a souhrnně „komunikační služby“). Souhlasíte s tím, že Komunikační služby použijete jen k vystavení, odeslání a obdržení řádných zpráv a řádného materiálu, které (lze-li to použít) souvisí s příslušnou Komunikační službou. Souhlasíte, že při použití Komunikačních služeb se mimo jiné zdržíte zejména těchto jednání:

-   Použití Komunikačních služeb v souvislosti s výzkumy, soutěžemi, pyramidovými hrami, řetězovými dopisy, nevyžádanou poštou nebo libovolnými hromadnými či nevyžádanými zprávami (komerčními i jinými).

-   Pomluvy, zneužití, obtěžování, sledování, ohrožování či jiného porušení práv jiných osob, jako je například právo na ochranu soukromí a osobnosti.

-   Publikování, vystavení, uložení, distribuce či šíření nevhodného, znevažujícího, pomlouvačného, obscénního, nemravného či protiprávního tématu, názvu, materiálu či informací.

-   Uložení či jiné zpřístupnění souborů obsahujících obrázky nebo fotografie.

-   Uložení či jiné zpřístupnění softwaru nebo jiného materiálu chráněného právy duševního vlastnictví, mimo jiné včetně autorských práv, ochranných známek (či práv na ochranu soukromí a osobnosti), pokud zde uvedená práva nevlastníte nebo nespravujete nebo pokud jste neobdrželi veškeré potřebné souhlasy k výše uvedenému jednání.

-   Jakékoli použití libovolného materiálu nebo informací dostupných prostřednictvím Komunikačních služeb, které by porušovalo jakákoli autorská práva, ochranné známky, patenty, obchodní tajemství nebo jiné vlastnické právo libovolné strany.

-   Uložení souborů obsahujících viry, trojské koně, červy, časované bomby, programy typu cancelbot, poškozené soubory nebo libovolný jiný podobný software nebo programy, které mohou poškodit majetek či provoz počítače jiné osoby.

-   Inzerování či nabízení prodeje a nákupů libovolného zboží a služeb za jakýmkoli obchodním účelem, nikoli však v případech, ve kterých takové zprávy Komunikační služby specificky umožňují.

-   Stažení libovolného souboru, který vystavil jiný uživatel Komunikační služby a o kterém víte (či o kterém byste měli důvodně vědět), že ho nelze v souladu s právem reprodukovat, zobrazit, předvést nebo distribuovat.

-   Padělání nebo odstranění jakýchkoli informací o správě autorských práv, jako jsou například přisouzení práv autorům, právní či jiné řádné doložky či označení vlastníka nebo označení původu zdroje softwaru nebo jiného materiálu obsaženého v načítaném souboru.

-   Omezení nebo zabránění jinému uživateli v používání a využívání Komunikačních služeb.

-   Porušení libovolných pravidel chování nebo jiných pravidel, které se mohou vztahovat na libovolné konkrétní Komunikační služby.

-   Sbírání či jiné shromažďování informací o jiných osobách, včetně e-mailových adres.

-   Porušení libovolných příslušných zákonů a nařízení.

-   Vytváření falešné identity za účelem oklamání jiných uživatelů.

-   Použití, stažení či jiné kopírování nebo poskytování (za úplatu či zdarma) jakéhokoli adresáře uživatelů tohoto webu nebo jiných informací o uživatelích či použití (nebo jejich část) fyzické ani právnické osobě.

Společnost Microsoft nemá žádnou povinnost monitorovat Komunikační služby. Společnost Microsoft si však vyhrazuje právo kontrolovat materiály vystavené na Komunikačních službách a odebrat jakékoli materiály, a to pouze dle svého vlastního rozhodnutí. Společnost Microsoft si vyhrazuje právo kdykoli ukončit váš přístup k libovolné či ke všem Komunikačním službám, a to bez upozornění a z libovolného důvodu jakéhokoli druhu.

Společnost Microsoft si vyhrazuje právo kdykoli zveřejnit libovolné informace tak, jak uzná za vhodné, aby splnila podmínky příslušného zákona, nařízení, soudního řízení či vládního požadavku, dále si společnost Microsoft vyhrazuje právo upravit, odmítnou vystavit nebo odebrat jakékoli informace nebo materiály, celé nebo částečně a to pouze na základě svého rozhodnutí.

Při zadávání identifikovatelných osobních údajů o sobě či svých dětech do libovolné Komunikační služby vždy postupujte se zvýšenou opatrností. Společnost Microsoft nespravuje ani neschvaluje či nedoporučuje obsah, zprávy nebo informace, které lze najít v Komunikačních službách, proto se společnost Microsoft výslovně zříká jakékoli odpovědnosti v souvislosti s Komunikačními službami a s akcemi, které jsou výsledkem vaší účasti v libovolné Komunikační službě. Správci a hostitelé nejsou oprávněnými mluvčími společnosti Microsoft, jejich názory proto nemusí být v souladu s názory společnosti Microsoft.

Materiály uložené do Komunikačních služeb mohou podléhat vystaveným omezením použití, reprodukování a šíření. V případě stahování těchto materiálů jste zodpovědní za dodržování takových omezení.

## 13.  PRÁVA K DUŠEVNÍMU VLASTNICTVÍ.
Společnost Microsoft nebo její dodavatelé si ponechávají všechna práva, nároky a podíly v rámci tohoto webu a vzhledem k němu, a to včetně všech autorských práv, patentů, obchodních tajemství, ochranných známek a dalších práv k duševnímu vlastnictví. Společnost Microsoft si vyhrazuje všechna práva, která nejsou výslovně udělena. Tyto podmínky použití neudělují, a to ani nepřímo, žádná práva k žádným ochranným známkám, obchodním názvům a logům společnosti Microsoft nebo dodavatele. Informace o ochranných známkách jsou k dispozici na adrese [http://go.microsoft.com/fwlink/?LinkID=108161](http://go.microsoft.com/fwlink/?LinkID=108161).

## 14.  OZNÁMENÍ A POSTUP VZNÁŠENÍ NÁROKŮ VE VĚCI PORUŠENÍ AUTORSKÝCH PRÁV.
Podle článku 17 zákoníku Spojených států, část 512(c)(2), musí být oznámení o nárocích vznášených ve věci porušení autorských práv zasílána stanovenému zástupci poskytovatele služeb. NA DOTAZY, KTERÉ NESPLNÍ NÁLEŽITOSTI NÁSLEDUJÍCÍHO POSTUPU, NEOBDRŽÍTE ODPOVĚĎ. Viz oznámení a postup pro uplatnění nároku při porušení autorského práva, které jsou k dispozici na adrese [http://go.microsoft.com/fwlink/?LinkID=203343](http://go.microsoft.com/fwlink/?LinkID=203343).

