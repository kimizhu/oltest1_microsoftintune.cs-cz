---
description: na
keywords: na
title: Terms of Delegated Administration for Microsoft Intune
search: na
ms.date: na
ms.service: microsoft-intune
ms.tgt_pltfrm: na
ms.topic: article
ms.assetid: d1646677-641b-4b4a-96d6-4529cdd64a27
---
# Podm&#237;nky delegovan&#233; spr&#225;vy pro Microsoft Intune
> [!WARNING]
> Pokud se rozhodnete autorizovat partnera jako delegovaného správce vaší organizace, bude mít plný přístup správce ke službě [!INCLUDE[wit_firstref](../Token/wit_firstref_md.md)] a k **jakýmkoliv dalším službám a odběrům, ke kterým se přihlašujete se stejným uživatelským účtem**.  Přístup správce může zahrnovat funkce, jako je přiřazování a správa uživatelských účtů, přidávání a odebírání uživatelů a skupin nebo odesílání a distribuce licencovaného softwaru určeným uživatelům.

„Zákazník“, „vy“ nebo „vaše“ odkazuje na subjekt, který přijal tyto podmínky. Přijímáte-li tyto podmínky jménem svého zaměstnavatele nebo jiné právnické osoby, prohlašujete a zaručujete se, že jste oprávněni tuto osobu zavazovat a že s těmito podmínkami jménem této osoby souhlasíte. Nemůžete-li tato prohlášení pravdivě učinit, nepřijímejte tyto podmínky.

**Varování ohledně autorizace delegovaného správce**

Pokud se rozhodnete autorizovat partnera jako delegovaného správce, postupujte opatrně. Společnost Microsoft nabízí zákazníkům, kteří si na svých účtech služeb nepřejí provádět určité funkce správy, možnost autorizovat delegovaného správce, který je bude vykonávat za ně („delegovaný správce“).

Než tak učiníte, musíte si přečíst tyto podmínky a vyjádřit s nimi souhlas jménem svojí organizace.

**Jaké funkce smí delegovaný správce vykonávat?**

Osoba nebo entita, která má autorizaci jako delegovaný správce, může provádět všechny úkoly správy související s vaším účtem nebo účty služby [!INCLUDE[wit_firstref](../Token/wit_firstref_md.md)], ke kterým máte oprávnění vy jako zákazník.

Úkoly správy mohou zahrnovat mimo jiné vytváření uživatelských účtů a skupin uživatelů, odesílání a distribuci licencovaného softwaru označeným uživatelům, sledování informací licenční smlouvy, udržování inventáře licencovaného softwarového majetku, správu aktualizací a konfiguraci nastavení zásad.

**Jaké výhody přináší použití delegovaného správce?**

Používáte-li delegovaného správce, který je obeznámen se správou účtů služby, nemusíte se učit provádět tyto funkce sami a můžete od delegovaného správce získat i služby podpory.

**Jaká rizika souvisejí s použitím delegovaného správce?**

Vzhledem k tomu, že bude mít delegovaný správce plný administrativní přístup k vašemu účtu služby [!INCLUDE[wit_firstref](../Token/wit_firstref_md.md)] i k jakékoliv jiné službě, která se ověřuje se stejným uživatelským účtem, bude mít přístup ke všem údajům zákazníka, které s těmito službami a odběry souvisí.

V závislosti na charakteru předplatného či služby můžete být poškozeni přímo či nepřímo v případě, že delegovaný správce vám nebude schopen poskytnout určité funkce. Příklady: Delegovaný správce neprovede včasnou aktualizaci zabezpečení nebo nesleduje stav ochrany před malwarem ve spravovaných zařízeních.

Delegovaný správce může z titulu své role způsobit vaší organizaci náhodnou či záměrnou škodu ztrátou či zneužitím vašich dat (dat zákazníka). V systému neexistuje mechanismus, který by tomu zabránil.

Společnost Microsoft neschvaluje, nesleduje ani neřídí počínání delegovaných správců.

Pokud se rozhodnete, že dříve autorizovanému delegovanému správci oprávnění odeberete, provede společnost Microsoft všechny přiměřené kroky k tomu, aby se tak stalo rychle. Toto odebrání však neproběhne okamžitě. Během doby nutné k jeho zpracování bude mít delegovaný správce nadále úplný přístup k účtům a předplatným služeb vaší organizace.

**Jak delegovaného správce deaktivovat?**

Delegovanému správci můžete kdykoliv zakázat přístup ke svému účtu služby.

Chcete-li delegovanému správci zakázat přístup, přečtěte si oddíl „Odebrat delegovaného správce“ v online nápovědě.

**Další podmínky**

Možnost autorizovat partnera k provádění delegované správy existuje pouze pro vaše pohodlí. Nejste povinni využít či autorizovat delegovaného správce, přičemž je-li delegovaný správce určen, můžete partnera kdykoli odebrat jako delegovaného správce. Určením delegovaného správce nebude nijak ovlivněn ani pozměněn vztah mezi vaší organizací a dalšími partnery (s výjimkou rozsahu, v němž se určením delegovaného správce nahrazuje stávající delegovaný správce).

Vztah mezi vaší organizací a delegovaným správcem je ustanoven zvlášť vzájemnou ústní či písemnou dohodou. Společnost Microsoft do vztahu mezi zákazníkem a delegovaným správcem nijak nezasahuje. V případě potíží vzniklých na základě služeb delegovaného správce nebo jeho selhání při poskytování těchto služeb může vaše organizace právně postupovat pouze proti delegovanému správci.

Společnost Microsoft nenese žádnou odpovědnost za jednání či opomenutí delegovaného správce. To, zda delegovaného správce používáte, nebo ne, nijak nemění vztah mezi společností Microsoft a vámi (zákazníkem) upravený příslušnou smlouvou o službách, až na výjimky ustanovené v těchto podmínkách.

**VYLOUČENÍ VEŠKERÝCH ŠKOD**

SPOLEČNOST MICROSOFT NESCHVALUJE ANI NEPOSKYTUJE ŽÁDNÁ VYJÁDŘENÍ ČI ZÁRUKY SOUVISEJÍCÍ SE SLUŽBAMI POSKYTOVANÝMI PARTNEREM (POKUD TAKOVÉ JSOU). BEZ OMEZENÍ VÝŠE UVEDENÉHO, SPOLEČNOST MICROSOFT NAPROSTO VYLUČUJE VEŠKEROU MOŽNOU ZODPOVĚDNOST VZNIKLOU NA ZÁKLADĚ SPOLUPRÁCE VAŠÍ ORGANIZACE (ZÁKAZNÍKA) S PARTNEREM. VŠECHNY SLUŽBY PARTNERA JSOU POSKYTOVÁNY „TAK, JAK JSOU“ BEZ ZÁRUKY JAKÉHOKOLI DRUHU.

**OMEZENÍ ODPOVĚDNOSTI**

V MAXIMÁLNÍM ROZSAHU PLATNÉHO PRÁVA, AŤ JIŽ JE PRÁVNÍ ZÁKLAD NÁROKU JAKÝKOLI, NEPONESE SPOLEČNOST MICROSOFT ANI ŽÁDNÝ Z JEJÍCH DODAVATELŮ ČI PŘIDRUŽENÝCH SPOLEČNOSTÍ PRÁVNÍ ZODPOVĚDNOST ZA ŠKODY (VČETNĚ, NIKOLIV VŠAK VÝHRADNĚ, PŘÍMÝCH, NEPŘÍMÝCH, NÁSLEDNÝCH, ZVLÁŠTNÍCH ČI NÁHODNÝCH ŠKOD, ŠKOD VZNIKLÝCH NÁSLEDKEM UŠLÉHO ZISKU ČI VÝNOSŮ, PŘERUŠENÍ OBCHODNÍ ČINNOSTI NEBO ZTRÁTY OBCHODNÍCH INFORMACÍ) VZNIKLÉ NA ZÁKLADĚ NEBO V SOUVISLOSTI S JAKÝMKOLI SKUTKEM ČI OPOMENUTÍM PARTNERA POSKYTUJÍCÍHO ZÁKAZNÍKOVI SLUŽBY.

**Jménem organizace výslovně potvrzujete, že vaše organizace:**

-   Jste srozuměni s tím, že partner, kterého autorizujete, bude mít k účtu vaší organizace úplná oprávnění pro správu, včetně schopnosti přístupu nebo migrace jakýchkoli nebo všech dat vaší organizace.

-   Jste srozuměni s tím, že společnost Microsoft není zodpovědná za jakékoli jednání nebo opomenutí partnera, kterého vaše organizace autorizovala.

-   Si přečetl tyto podmínky a porozuměl jim.

