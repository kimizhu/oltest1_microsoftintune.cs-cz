---
description: na
keywords: na
title: Microsoft Intune Company Portal for Windows Phone Application License Terms
search: na
ms.date: na
ms.tgt_pltfrm: na
ms.topic: article
ms.assetid: b9df1728-21fa-44c2-b62e-e8d087e95900
---
# Licenčn&#237; podm&#237;nky Podnikov&#233;ho port&#225;lu služby Microsoft Intune pro aplikaci Windows Phone


## LICENČNÍ PODMÍNKY PRO APLIKACE SPOLEČNOST MICROSOFT: PORTÁL SPOLEČNOSTI MICROSOFT INTUNE PRO WINDOWS PHONE
Tyto licenční podmínky jsou smlouvou mezi společností Microsoft Corporation (nebo v závislosti na vašem bydlišti jednou z jejích afilací) a vámi. Přečtěte si je. Vztahují se k výše zmíněné aplikaci. Tyto podmínky se rovněž vztahují na veškeré

-   aktualizace,

-   doplňky,

-   internetové služby a

-   služby podpory

společnosti Microsoft pro tuto aplikaci, pokud nejsou k těmto položkám poskytnuty jiné podmínky. Pokud ano, budou použity tyto podmínky.

**POUŽÍVÁNÍM APLIKACE VYJADŘUJETE SOUHLAS S TĚMITO PODMÍNKAMI. POKUD S NIMI NESOUHLASÍTE, NEPOUŽÍVEJTE APLIKACI.**

**Pokud budete jednat v souladu s těmito licenčními podmínkami, budou se na vás vztahovat časově neomezená práva  uvedená níže.**

1.  **PRÁVA NA UŽÍVÁNÍ A INSTALACI.**

    1.  **Instalace a používání.** Na zařízení s Windows Phone, které vlastníte nebo ovládáte, můžete nainstalovat a používat libovolný počet kopií této aplikace. Tuto aplikaci můžete používat s platným předplatným Microsoft Intune vaší společnosti nebo online služby zahrnující funkce Microsoft Intune.

    2.  **Aktualizace.** Pro plnou funkčnost mohou být vyžadovány aktualizace nebo upgrady Microsoft Intune. Některé funkce nemusí být k dispozici ve všech zemích.

    3.  **Zahrnuté programy společnosti Microsoft.** Aplikace zahrnuje další programy společnosti Microsoft. Tyto licenční podmínky se vztahují na užívání těchto programů.

    4.  **Programy třetích stran.** Tato aplikace může obsahovat programy třetích stran, na které vám na základě této smlouvy poskytuje licenci společnost Microsoft, nikoli třetí strana. Jakákoli existující oznámení pro programy třetích stran mají pro vás pouze informační charakter.

2.  **MŮŽE BÝT NUTNÝ PŘÍSTUP K INTERNETU.** V souvislosti s vaším používáním této aplikace vám mohou vzniknout náklady v podobě poplatků za využívání internetu, přenos dat a další služby dle podmínek vašeho datového tarifu a jakékoli jiné smlouvy, kterou máte uzavřenu s operátorem sítě. Povinnost uhradit všechny poplatky operátorovi sítě jsou výhradně vaší zodpovědností.

3.  **INTERNETOVÉ SLUŽBY.** Společnost Microsoft poskytuje k aplikaci internetové služby. Může je kdykoli změnit nebo zrušit.

    1.  Souhlas s internetovými nebo bezdrátovými službami. Aplikace se může připojit k internetovým bezdrátovým službám. Vaše používání aplikace je považováno za vyjádření souhlasu s přenosem standardních informací o zařízení (mimo jiné včetně technických informací o zařízení, systému a softwaru aplikace a periferií) pro internetové nebo bezdrátové služby. Pokud jsou v souvislosti s používáním služeb poskytnuty jiné podmínky, budou platit tyto jiné podmínky.

    2.  Zneužití internetových služeb. Internetovou nebo bezdrátovou službu nesmíte používat způsobem, který by ji mohl poškodit nebo negativně ovlivnit její používání jiným uživatelem. Službu nesmíte používat k pokusům o získání neoprávněného přístupu k jiné službě, datům, účtu nebo síti jakýmikoli prostředky.

4.  **ZPĚTNÁ VAZBA.** Pokud společnosti Microsoft poskytnete zpětnou vazbu týkající se aplikace, dáváte tím společnosti Microsoft bezplatně právo používat, sdílet a obchodně využívat vaši zpětnou vazbu pro jakýkoli účel. Také dáváte bezplatně třetím stranám veškerá patentová práva potřebná pro používání jejich produktů, Také dáváte bezplatně třetím stranám veškerá patentová práva potřebná pro používání jejich produktů, technologií a služeb nebo spolupráci s kteroukoli částí softwaru nebo služby společnosti Microsoft, která zahrnuje tuto zpětnou vazbu. Nesmíte poskytovat zpětnou vazbu, která je předmětem licence vyžadující, aby společnost Microsoft licencovala svůj software nebo dokumentaci třetím stranám, protože je v nich zahrnuta vaše zpětná vazba. Tato práva jsou zachována i po ukončení této smlouvy.

5.  **ROZSAH LICENCE.** Aplikace je licencována, nikoli prodávána. Tato smlouva vám dává pouze některá práva k používání aplikace. Společnost Microsoft si vyhrazuje všechna ostatní práva. Pokud vám rozhodné právo neuděluje více práv navzdory tomuto omezení, můžete používat aplikace pouze tak, jak je výslovně povoleno v této smlouvě. Při používání musíte jednat v souladu se všemi technickými omezeními v aplikaci, které vám umožňují ji používat pouze konkrétním způsobem. Nesmíte

    -   obcházet kterákoli technická omezení v aplikaci;

    -   provádět zpětnou analýzu, dekompilaci nebo převod ze strojového kódu softwaru, s výjimkou a pouze v rozsahu výslovně povoleném rozhodným právem bez ohledu na toto omezení;

    -   vytvářet více kopií softwaru, než je určeno v této smlouvě nebo povoleno rozhodným právem bez ohledu na toto omezení;

    -   zveřejnit aplikaci, aby ji další osoby mohly kopírovat;

    -   pronajímat, půjčovat nebo poskytovat aplikaci na leasing ani

    -   převádět aplikaci nebo tuto smlouvu na třetí stranu.

6.  **VÝVOZNÍ OMEZENÍ.** Aplikace podléhá směrnicím a zákonům o vývozu platným v USA. Musíte dodržovat všechny příslušné místní i mezinárodní směrnice a zákony o vývozu vztahující se na aplikaci. Mezi tyto zákony patří omezení místa, koncových uživatelů a koncového užití.  Další informace naleznete na adrese  www.microsoft.com/exporting.

7.  **SLUŽBY PODPORY.** Jelikož je tato aplikace poskytována tak, jak je, nemusíme pro ni poskytovat služby podpory. V případě jakýchkoli problémů s touto aplikací nebo dotazů týkajících se vašeho používání této aplikace, včetně otázek ohledně zásad ochrany osobních údajů vaší společnosti, se obracejte na správce vaší společnosti. Nekontaktujte obchod s aplikacemi, operátora mobilní sítě, výrobce zařízení ani společnost Microsoft.

8.  **SDĚLENÍ O OCHRANNÝCH ZNÁMKÁCH.** Microsoft, Microsoft Intune a Office 365 jsou registrované ochranné známky společnosti Microsoft Corporation v USA a/nebo dalších zemích.

9. **ÚPLNÁ SMLOUVA.** Tato smlouva a podmínky pro doplňky, aktualizace, internetové služby a služby podpory, které používáte, tvoří úplnou smlouvu pro aplikaci a služby podpory.

10. **ROZHODNÉ PRÁVO.**

    1.  **USA.** Pokud jste tuto aplikaci získali ve Spojených státech amerických, řídí se výklad této smlouvy zákony státu Washington a tyto zákony se vztahují na nároky spojené s jejím porušením, bez ohledu na možný konflikt právních teorií. Všechny ostatní nároky, včetně nároků spojených s místními zákony na ochranu spotřebitelů, se zákony proti nekalé soutěži a s občanskoprávními delikty, se řídí zákony státu, v němž žijete.

    2.  **Mimo USA.** Pokud jste aplikaci získali na území jakékoli jiné země, bude se tato smlouva řídit zákony dané země.

11. **PRÁVNÍ ÚČINKY.** Tato smlouva popisuje určitá zákonná práva. Zákony vašeho státu nebo země vám mohou poskytovat i další práva. Můžete mít rovněž další práva s ohledem na stranu, od které jste aplikaci získali.  Tato smlouva nemění vaše práva v rámci právního řádu vaší země, pokud právní řád vaší země nebo státu jejich změnu nepovoluje.

12. **ZŘEKNUTÍ SE ZÁRUKY. APLIKACE JE LICENCOVÁNA TAK, JAK JE, SE VŠEMI CHYBAMI A TAK, JAK JE DOSTUPNÁ. BERETE NA SEBE RIZIKA SPOJENÁ S JEJÍM POUŽÍVÁNÍM. CHCETE-LI ZÍSKAT NÁHRADU KUPNÍ CENY, MŮŽETE V PŘÍPADĚ POTŘEBY KONTAKTOVAT SPOLEČNOST APPLE. V MAXIMÁLNÍM MOŽNÉM ROZSAHU DLE ROZHODNÉHO PRÁVA SPOLEČNOSTI APPLE NEVZNIKNOU ŽÁDNÉ DALŠÍ ZÁRUČNÍ ZÁVAZKY, MICROSOFT A BEZDRÁTOVÍ PROSTŘEDNÍCI, PŘES JEJICHŽ SÍŤ JE APLIKACE DISTRIBUOVÁNA, A VŠECHNY NAŠE PŘÍSLUŠNÉ AFILACE A VŠICHNI DODAVATELÉ („POKRYTÉ STRANY“) NEUDĚLUJÍ ŽÁDNÉ VÝSLOVNÉ ZÁRUKY ČI PODMÍNKY V RÁMCI TÉTO APLIKACE NEBO V SOUVISLOSTI S NÍ. RIZIKO TÝKAJÍCÍ SE KVALITY A VÝKONU APLIKACE LEŽÍ POUZE NA VÁS. BUDE-LI APLIKACE VADNÁ, VEŠKERÉ NÁKLADY NA POTŘEBNÉ SLUŽBY ČI OPRAVY NESETE VY. PODLE VAŠICH MÍSTNÍCH ZÁKONŮ MŮŽETE MÍT DALŠÍ SPOTŘEBITELSKÁ PRÁVA, KTERÁ TATO SLOUVA MENŮŽE ZMĚNIT. V ROZSAHU POVOLENÉM VAŠIMI MÍSTNÍMI ZÁKONY POKRYTÉ STRANY VYLUČUJÍ PŘEDPOKLÁDANÉ ZÁRUKY PRODEJNOSTI A VHODNOSTI PRO PATŘIČNÉ ÚČELY A ZÁRUKY NEPORUŠENÍ.**

    **AUSTRÁLIE – Australské právo na ochranu spotřebitele vám poskytuje ústavní záruky a účelem žádného ustanovení v těchto podmínkách použití není narušit tato práva.**

13. **OMEZENÍ A VYLOUČENÍ NÁHRAD A ŠKOD. V ROZSAHU, KTERÝ NENÍ ZAKÁZÁN ZÁKONEM, MŮŽETE OD SPOLEČNOSTI MICROSOFT ZÍSKAT NÁHRADU POUZE ZA PŘÍMÉ ŠKODY DO VÝŠE JEDNOHO AMERICKÉ DOLARU (1,00 USD). SOUHLASÍTE, ŽE NEBUDETE POŽADOVAT NÁHRADU ZA JINÉ ŠKODY VČETNĚ NÁSLEDNÝCH ŠKOD, UŠLÉHO ZISKU, ZVLÁŠTNÍCH, NEPŘÍMÝCH NEBO NÁHODNÝCH ŠKOD OD ŽÁDNÉ Z POKRYTÝCH STRAN.**

    Toto omezení se vztahuje:

    -   na všechny záležitosti související s aplikací, obsahem na internetových serverech třetích stran (včetně kódu) nebo programy třetích stran;

    -   na nároky týkající se porušení smlouvy, porušení záruky, garance nebo podmínky, ochrany spotřebitele, nekalé soutěže, přesně vymezené odpovědnosti, nedbalosti, uvedení v omyl, opomenutí, překročení nebo jiného občanskoprávního deliktu v rozsahu povoleném rozhodným právem.

    Je uplatněno i v případě:

    1.  že oprava, náhrada nebo refundace plně nekompenzuje vaše ztráty, nebo

    2.  že pokryté strany věděly nebo mohly vědět o možnosti škod.

    Některé státy neumožňují vyloučení či omezení následných, náhodných škod či jiných škod, výše uvedené omezení nebo vyloučení se na vás proto nemusí vztahovat.

###

