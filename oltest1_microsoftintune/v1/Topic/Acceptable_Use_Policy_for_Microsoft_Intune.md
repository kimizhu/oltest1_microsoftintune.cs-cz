---
description: na
keywords: na
title: Acceptable Use Policy for Microsoft Intune
search: na
ms.date: na
ms.service: microsoft-intune
ms.tgt_pltfrm: na
ms.topic: article
ms.assetid: f89bd1c9-b5b0-4683-b442-4cf25ff83af4
---
# Z&#225;sady přijateln&#233;ho použ&#237;v&#225;n&#237; pro Microsoft Intune
V těchto Zásadách přijatelného používání pro [!INCLUDE[wit_firstref](../Token/wit_firstref_md.md)] (dál jen „Zásady“) jsou označené činnosti, kterých se vy a vaše organizace nesmíte účastnit při používání služby [!INCLUDE[wit_nextref](../Token/wit_nextref_md.md)] nebo jakékoliv další verze služby [!INCLUDE[wit_nextref](../Token/wit_nextref_md.md)] (dále jen „Služba“), na kterou se vztahují tyto zásady.

Jakékoliv porušení těchto zásad prosím oznamte pracovníkům [podpory služby Intune](http://go.microsoft.com/fwlink/?LinkID=242283). Při nahlašování e-mailem, uveďte v předmětu slova „Podmínky použití“.

Při používání této služby je zakázáno:

-   Používat službu způsobem, který je v rozporu s platnými zákony. Jde zejména o:

    -   Nezákonné činnosti, jako je dětská pornografie, hazardní hry, kriminální činnost, porušování autorských práv, práv k ochranným známkám a dalších zákonů o duševním vlastnictví

    -   Odesílání a distribuce nelicencovaného softwaru, který podléhá licenčním omezením.

    -   Přístup nebo umožnění přístupu ke službě komukoli ze země, na kterou se vztahuje embargo

    -   Vyhrožování, nebezpečné pronásledování, pomlouvání, podvodné jednání, ponižování, šikanování nebo zastrašování vůči komukoli a z jakéhokoli důvodu

    -   Narušování soukromí libovolné osoby pokusy o získávání, shromažďování, ukládání nebo publikování jejích soukromých informací nebo určitelných osobních údajů, jako jsou hesla, informace o účtech, čísla kreditních karet, adresy nebo jiné kontaktní údaje, bez jejího vědomí a souhlasu

-   Používání služby způsobem, který by ji mohl poškodit nebo negativně ovlivnit její užívání jinými osobami. Jde zejména o:

    -   Jakékoli pokusy o získání neautorizovaného přístupu ke službě, jednání znemožňující přístup ke službě jiným osobám nebo umožnění přístupu ke službě nebo jejího užívání třetí straně vaším jménem (například umožnění přístupu osobě bez licence nebo vyzrazení vašeho uživatelského jména a hesla jakékoli další osobě)

    -   Využívat službu k pokusům o získání neoprávněného přístupu k jakékoli jiné službě, datům, účtu nebo síti jakýmikoli prostředky

    -   Přístup ke službě nebo její využívání s použitím jakéhokoli automatizovaného procesu nebo služby, například robotu, prohledávacího modulu nebo pravidelného vkládání informací uložených u společnosti Microsoft do mezipaměti

    -   Záměrné zneužívání nezletilých, poškozování jejich zájmů nebo sběr určitelných osobních údajů o jakémkoli nezletilém

    -   Odesílání obsahu, který poškozuje či ničí nebo je zaměřen na poškození či zničení zařízení jiného uživatele nebo umožnění nelegálního přístupu (vám či jiným uživatelům) k softwaru či obcházení zabezpečení v zařízeních, na webech nebo serverech, včetně například rozesílání nevyžádané pošty

-   Falšovat informace v záhlaví jakéhokoli e-mailu nebo poskytovat zavádějící informace o vaší totožnosti.

    -   Zahrnuje udávání nesprávných informací o zdroji jakýchkoli dat, která zveřejníte nebo odešlete, nebo vydávání se za jinou osobu nebo subjekt, například „falšováním identity“.

-   Používat službu k vysílání, distribuci nebo dodávání jakýchkoli nevyžádaných hromadných nebo nevyžádaných reklamních e-mailů (tj. nevyžádané pošty – spamu).

    -   Výjimku tvoří nevyžádaná pošta směrovaná na filtr nevyžádaných e-mailů poskytovaný společností Microsoft.

-   Odebírat, měnit nebo jinak pozměňovat jakákoli oznámení a odkazy s charakterem předpisů nebo právních sdělení, jež jsou součástí služby.

    -   Včetně poskytování a vytváření odkazů na externí servery, které porušují tyto podmínky použití nebo jiné právní smlouvy poskytnuté společností Microsoft.

    -   Zakázáno je i jakékoli použití služby k distribuci libovolných nabídek nebo odkazů vytvořených s cílem porušovat tyto podmínky (např. umožnit odesílání nevyžádané pošty, umožnit útoky s cílem odepření služby apod.)

A dále:

-   Společnost Microsoft neodpovídá za obsah žádných uživateli vytvořených příspěvků, výpisů a zpráv. O tom, zda zobrazit obsah nebo se zapojit do komunikace a jiné činnosti s ostatními, rozhodujete vy. Doporučujeme vám postupovat s rozvahou.

-   Odpovídáte za ochranu svého počítače před rušením, spywarem a viry, které se mohou vyskytnout u položek stažených ze služby. Tato služba vám prostřednictvím služby Intune Endpoint Protection může pomoci zabezpečit počítače před malwarovými a virovými hrozbami. V případě, že se rozhodnete nepoužívat ochranu koncového bodu této služby, doporučujeme i přesto nainstalovat do počítače antivirový program a udržovat jej aktuální.

-   Informace, které poskytnete nebo odešlete do služeb, mohou být uloženy mimo zemi vašeho pobytu.

**Při užívání jakékoli služby prostřednictvím tohoto webu podléhá vaše činnost podmínkám a ujednáním smluv, v jejichž rámci jste službu zakoupili. Kopii smlouvy (smluv) si můžete vyžádat u pracovníků [podpory služby Intune](http://go.microsoft.com/fwlink/?LinkID=242283).**

**Jestliže se společnost Microsoft domnívá, že je služba využívána neoprávněným nebo nesprávným způsobem, může bez upozornění a na základě vlastního rozhodnutí přijmout taková opatření, jaká shledá vhodnými, včetně blokování zpráv z určité internetové domény, poštovního serveru nebo IP adresy. Porušení těchto podmínek může mít za následek zrušení účtu odběratele.**

**Na zákazníky, kteří (1) se zapojují do činnosti „komunit“ služeb pro podporu nebo (2) získají pro používání se Službou názvy domén třetí úrovně, se kromě toho vztahují omezení uvedená v [ Pravidlech chování](http://go.microsoft.com/fwlink/?LinkId=203310).**

**Společnost Microsoft si vyhrazuje právo upravit nebo změnit podmínky pro libovolnou službu kdykoli a bez předchozího upozornění. Doporučujeme vám pravidelně se k těmto pokynům vracet a ujišťovat se, zda je dodržujete.**

**Nic z toho, co je uvedeno v těchto podmínkách, nemá za cíl udělit žádná práva v službě. Nevymáhání dodržování těchto podmínek ve všech jednotlivých případech nelze považovat za zřeknutí se práv společnosti Microsoft.**

