---
description: na
keywords: na
title: Microsoft Intune Privacy Statement
search: na
ms.date: na
ms.service: microsoft-intune
ms.tgt_pltfrm: na
ms.topic: article
ms.assetid: ca2f13b7-9a88-4ede-b4ed-589500489953
---
# Prohl&#225;šen&#237; o&#160;z&#225;sad&#225;ch ochrany osobn&#237;ch &#250;dajů služby Windows Intune
Nejnovější Prohlášení o zásadách ochrany osobních údajů ve službě [!INCLUDE[wit_firstref](../Token/wit_firstref_md.md)] najdete na [této stránce](http://www.microsoft.com/privacystatement/WindowsIntune/Default.aspx).

Společnost Microsoft se zavazuje chránit vaše osobní údaje. Toto prohlášení o zásadách ochrany osobních údajů se vztahuje na data shromažďovaná společností Microsoft prostřednictvím [!INCLUDE[wit_firstref](../Token/wit_firstref_md.md)] („Služby“). Nevztahuje se na ostatní online nebo offline weby, produkty a služby společnosti Microsoft.

[!INCLUDE[wit_firstref](../Token/wit_firstref_md.md)] poskytuje podnikovým správcům IT cloudové zabezpečení, nástroje pro správu a vytváření sestav a licence pro upgrade na nejnovější verzi operačního systému Windows. Tím tato služba správcům IT usnadňuje zajištění aktuálnosti a zabezpečení počítačů se systémem Windows prakticky odkudkoli.

**Informace pro koncové uživatele:** Všude, kde je v tomto prohlášení o zásadách ochrany osobních údajů uvedeno „vy“, „vás“, „vaše“, „vámi“ apod., jsou tím míněni zákazníci, kteří jsou ve smluvním vztahu se společností Microsoft s ohledem na Služby.   Zákazníci společnosti Microsoft mohou využívat Služby k vývoji, poskytování a hostování služeb pro své koncové uživatele. Veškeré informace, které společnost Microsoft shromažďuje nebo zpracovává prostřednictvím Služeb, jsou zpracovávány pro naše zákazníky. Koncoví uživatelé by měli směrovat žádosti týkající se ochrany osobních údajů na subjekty poskytující služby koncovému uživateli.  Společnost Microsoft není zodpovědná za postupy při ochraně osobních údajů svých zákazníků či jiných třetích stran s výjimkami výslovně popsanými ve smlouvách se společností Microsoft.

-   **[Data zákazníků](#bkmk_CustomerData)**

-   **[Data správců](#bkmk_AdministratorData)**

-   **[Informace o platebních nástrojích](#bkmk_PII)**

-   **[Sdílení vašich informací](#bkmk_SYI)**

-   **[Zabezpečení](#bkmk_Security)**

-   **[Konkrétní funkce](#bkmk_SpecificFeatures)**

-   **[Další informace](#bkmk_OtherInformation)**

-   **[Soubory cookie a další technologie](../Topic/Microsoft_Intune_Privacy_Statement.md#bkmk_CookiesandOtherTechnologies)**

## <a name="bkmk_CustomerData"></a>Data zákazníků
Data zákazníků (definovaná ve smlouvách se společností Microsoft) budeme používat výhradně k tomu, abychom vám mohli poskytovat Služby.  To může zahrnovat odstraňování potíží zaměřené na prevenci, odhalování a opravu problémů, které mají dopad na fungování těchto služeb a zkvalitňování funkcí týkajících se detekce a ochrany před vznikajícími a vyvíjejícími se hrozbami pro uživatele (například malwaru či nevyžádané poště).

Naši pracovníci nebudou zpracovávat data zákazníků bez povolení. Naši pracovníci jsou povinni zachovávat mlčenlivost o všech datech zákazníků a tato povinnost trvá i po ukončení pracovního poměru v naší společnosti.

## <a name="bkmk_AdministratorData"></a>Data správců
Data správců jsou kontaktní informace o zákaznících, kteří si zakoupili Služby, a správcích shromážděné v průběhu nákupu nebo správy Služeb.  Data správců například zahrnují jméno, adresu, telefon a e-mail majitele účtu a e-mail na správce IT, ať již získané při počátečním nákupu, nebo později v průběhu správy Služeb.

Data správců budou použita k provádění transakcí, které jste požadovali, zlepšování kvality služeb a pro odhalování a prevenci podvodů.   V některých případech může společnost Microsoft sdílet data správců s třetími stranami pro účely ochrany před podvody.

Můžeme požádat správce o poskytnutí informací o nových předplatných, fakturaci a důležitých aktualizací v souvislosti s vašimi Službami, včetně informací o zabezpečení nebo jiných technických otázek týkajících se Služeb.  Můžeme také správce kontaktovat s ohledem na žádosti třetích stran, které obdržíme v souvislosti s vaším používáním Služeb. Odběr této komunikace nebudete moci odhlásit, protože je považována za nedílnou součást vámi vyžádaných Služeb.

V případě, že získáme příslušné povolení, můžeme správce kontaktovat v souvislosti s informacemi a nabídkami týkajícími se produktů a služeb nabízených společností Microsoft nebo jejími dceřinými společnostmi, nebo abychom požádali o váš názor.  Pokud sdělení tohoto typu nechcete dostávat, můžete toho dosáhnout úpravou možností v části **Můj profil** na **portálu účtu**, konkrétně úpravou nastavení **Předvolby kontaktu**. Správci mohou také zastavit doručování e-mailů tohoto typu (jiných než e-mailů týkajících se poskytování služeb) kliknutím na příslušný odkaz ve spodní části e-mailů.

## <a name="bkmk_PII"></a>Informace o platebních nástrojích
Při online nákupech budete požádáni o zadání platebních údajů, které mohou zahrnovat číslo vašeho platebního nástroje (*například* platební karty či účtu PayPal), vaše jméno a fakturační adresu a také bezpečnostní kód spojený s vaším platebním nástrojem, *například* ověřovacího čísla karty (CSV).   V této části naleznete další informace týkající se shromažďování a používání vašich platebních informací.

Platební informace, které poskytnete, budou použity k provedení vaší transakce a také za účelem odhalování a prevence podvodů.  Na podporu těchto použití (a pro předcházení podvodům a snížení rizika plynoucího ze zneužití platebních nástrojů) může společnost Microsoft sdílet informace s bankami a dalšími subjekty, které zpracovávají platební transakce.

Údaje o platebním nástroji, které uvedete během přihlášení ke svému pracovnímu nebo školnímu účtu, budete mít k dispozici k dokončení budoucích transakcí, aniž byste tyto údaje museli zadávat znovu.  Neuchováváme však tímto způsobem bezpečnostní kód spojený s vaším platebním nástrojem (*například* číslo CSV).

Informace o platebním nástroji spojené s vaším účtem Microsoft můžete aktualizovat nebo odebrat tak, že se přihlásíte prostřednictvím svého účtu Microsoft zde: [www.commerce.microsoft.com](http://www.commerce.microsoft.com).  Pokud byste chtěli odebrat platební nástroj spojený s vaším pracovním nebo školním účtem, obraťte se na zákaznickou podporu. Po zavření účtu nebo odebrání platebního nástroje však může společnost Microsoft uchovávat údaje o vašem platebním nástroji tak dlouho, jak to bude přiměřeně nezbytné pro dokončení stávající transakce a za účelem odhalování a prevence podvodů.

Platforma Microsoft Commerce Platform se řídí normami PCI DSS (Payment Card Industry Data Security Standards), které jsou považovány za globální standard pro bezpečnou manipulaci s platebními údaji.  Je však potřeba poznamenat, že Služba nepodporuje soulad s normami PCI v případě dat zákazníků ukládaných a zpracovávaných v rámci Služby.

## <a name="bkmk_SYI"></a>Sdílení vašich informací
Kromě jakékoli sdílení společností Microsoftu stanoveného ve smlouvách se společností Microsoft, nebo v tomto Prohlášení o ochraně osobních údajů může společnost Microsoft sdílet (nebo zveřejňovat) vaše informace:

-   S vaším svolením nebo se svolením správce či koncového uživatele Služeb.

-   S dalšími pobočkami a dceřinými společnostmi řízenými společností Microsoft nebo při korporátních transakcích, jako je fúze nebo prodej majetku.

-   S dodavateli a agenty. Konkrétně můžeme tyto informace sdílet se společnostmi, které si najímáme pro poskytování služeb naším jménem.  Sdílíme pouze ty informace, které tyto další společnosti potřebují pro poskytování Služeb, přičemž nemají povoleno je používat k žádným jiným účelům a musí je udržovat v tajnosti.

-   Pro dodržování zákonů.

Společnost Microsoft neodtajní data zákazníků žádné třetí straně, včetně policie a bezpečnostních složek, jiné složky státní správy či straně vedoucí občanskoprávní spor (s výjimkou našich dodavatelů), pokud neuvedete jinak nebo pokud to není vyžadováno zákonem.  Pokud se na nás obrátí třetí strana s žádostí o zákaznické údaje, pokusíme se danou třetí stranu odkázat na vás, aby si tyto údaje vyžádala přímo od vás.  V rámci této snahy můžeme dané třetí straně poskytnout vaše základní kontaktní údaje na správce.  Pokud budeme nuceni zpřístupnit vaše zákaznické údaje třetí straně, vyvineme s vynaložením přiměřených finančních prostředků úsilí, abychom vás na poskytnutí údajů předem upozornili, pokud to není právními předpisy zakázáno.  Společnost Microsoft může sdílet data správců a informace o platebních nástrojích s třetími stranami pro účely ochrany před podvody nebo zpracování platebních transakcí (jak je uvedeno výše). Služby mohou obsahovat odkazy na služby třetích stran, jejichž postupy se s ohledem na zásady ochrany osobních údajů mohou lišit od těch, které používá společnost Microsoft.  Vaše použití takovýchto služeb a další informace, které poskytnete třetí straně, se řídí jejich prohlášeními o zásadách ochrany osobních údajů. Doporučujeme vám projít si informace v těchto prohlášeních o zásadách ochrany osobních údajů publikovaných těmito třetími stranami.

## <a name="bkmk_Security"></a>Zabezpečení
Společnost Microsoft je odhodlána zajistit bezpečnost vašich údajů. K ochraně vašich informací před neoprávněným přístupem, použitím či vyzrazením využíváme celou řadu bezpečnostních technologií a postupů.   Kupříkladu ukládáme vámi poskytnuté informace v počítačových systémech s omezeným přístupem, které jsou umístěny v zajištěných závodech.

## <a name="bkmk_SpecificFeatures"></a>Konkrétní funkce
V této části jsou uvedené důležité informace k ochraně osobních údajů týkající se konkrétních funkcí služby [!INCLUDE[wit_firstref](../Token/wit_firstref_md.md)]. Nejedná se o úplný seznam všech funkcí.

DŮLEŽITÉ UPOZORNĚNÍ: Toto Prohlášení o zásadách ochrany osobních údajů je poskytováno zákazníkům společnosti Microsoft.   Je zodpovědností zákazníků společnosti Microsoft zajistit si práva na svá data zákazníků, abychom mohli poskytovat Služby, aniž bychom při tom porušili práva jakékoli třetí strany.   Správci IT mohou publikovat své vlastní firemní zásady ochrany osobních údajů, které se budou koncovým uživatelům zobrazovat na portálu společnosti.[Další informace](http://go.microsoft.com/fwlink/?LinkId=265345).   Koncoví uživatelé by měli směrovat své žádosti týkající se ochrany osobních údajů na své správce IT.

-   **Dopady registrace mobilního zařízení se systémem Windows RT, Windows Phone 8 či iOS nebo jiného mobilního zařízení:** Správcům IT jsou udělena určitá řídicí a přístupová práva ke spravovaným mobilním zařízením, která jim umožňují uplatnit u těchto mobilních zařízení zásady pro správu určitého chování, aktualizovat je, vymazat veškerá data nebo vrátit mobilní zařízení do výchozího stavu.[Další informace](http://go.microsoft.com/fwlink/?LinkId=265350).

-   **Dopady registrace počítače se systémem Windows XP, Windows Vista, Windows 7 a Windows 8 Enterprise či Professional:**

    -   Při registraci služba [!INCLUDE[wit_firstref](../Token/wit_firstref_md.md)] automaticky do počítače nainstaluje určité [agenty, aplikace a součásti](http://go.microsoft.com/fwlink/?LinkID=272129).

    -   V některých případech se může stát, že dojde k odebrání již nainstalovaného antimalwarového programu.  Další informace naleznete v tématu [Using Microsoft Intune Endpoint Protection or an Existing Endpoint Protection Application (Používání služby Microsoft Intune Endpoint Protection nebo existující aplikace ochrany koncových bodů)](http://go.microsoft.com/fwlink/?LinkID=272130).

    -   Správcům IT jsou udělena určitá řídicí a přístupová práva ke spravovaným počítačům, která jim umožňují uplatnit u těchto počítačů zásady pro správu určitého chování. Další informace naleznete v tématu [http://onlinehelp.microsoft.com/windowsintune/hh127682.aspx Microsoft Intune Agent Policy Reference (Referenční informace o zásadách agenta služby Microsoft Intune)](http://go.microsoft.com/fwlink/?LinkID=265298) a [Windows Firewall Policy Reference (Referenční informace o zásadách brány Windows Firewall)](http://go.microsoft.com/fwlink/?LinkId=272131).

    -   Jakýkoli software nainstalovaný ve spravovaném počítači může být inventarizován bez ohledu na to, kdy byl software nainstalován. To může zahrnovat i softwarové tituly osobní povahy.

    -   Software, který je důležitý pro provoz služby, bude společnost Microsoft průběžně automaticky aktualizovat ve všech spravovaných počítačích.

    -   Správcům IT je uděleno oprávnění k vymazání cílových dat ve spravovaném počítači nebo na celém pevném disku.

[Zde](http://go.microsoft.com/fwlink/?LinkId=265350) naleznete další informace o těchto a dalších dopadech registrace **počítače se systémem Windows XP, Windows Vista, Windows 7 a Windows 8 Enterprise či Professional**.

-   **Dopad odebrání počítače se systémem Windows XP, Windows Vista, Windows 7 a Windows 8 Enterprise či Professional:** Při odebrání bude software používaný Službami odinstalován z počítače. V důsledku toho se může stát, že pokud byl při registraci odebrán již nainstalovaný antimalwarový program, zůstane počítač bez aktivní antimalwarové ochrany.[Další informace o těchto a dalších dopadech odebrání zařízení](http://go.microsoft.com/fwlink/?LinkId=260958).

-   **Dopady odebrání mobilního zařízení se systémem Windows RT, Windows Phone 8 či iOS nebo jiného mobilního zařízení:** Odebrání mobilního zařízení bude mít za následek zrušení přidružení mobilního zařízení uživatele k serveru elektronické pošty.  V důsledku toho již uživatelé nebudou moci synchronizovat e-mail nebo instalovat software z portálu společnosti.  V některých případech budou aplikace, které byly nainstalovány z portálu společnosti, odinstalovány, a všechna data související s těmito aplikacemi, budou odebrána.  V některých případech již nebudou zásady a nastavení, které byly použity na zařízení prostřednictvím služby [!INCLUDE[wit_firstref](../Token/wit_firstref_md.md)], platit.[Další informace o těchto a dalších dopadech odebrání zařízení](http://go.microsoft.com/fwlink/?LinkId=260958).

-   **Ochrana koncového bodu (Endpoint Protection).** Služby používají stejný modul ochrany proti malwaru jako produkt Forefront Endpoint Protection. Proto zde platí [prohlášení o zásadách ochrany osobních údajů produktu Forefront Endpoint Protection](http://go.microsoft.com/fwlink/?LinkId=247324).

-   **Vzdálená pomoc prostřednictvím nástroje Microsoft Easy Assist:** Koncoví uživatelé mohou v počítačích se systémem Windows XP, Windows Vista a Windows 7 požádat o pomoc prostřednictvím funkce Vzdálená pomoc.  Některé z informací předaných společnosti Microsoft mohou vidět ostatní účastníci relace a jako součást relací Easy Assist mohou být společnosti Microsoft předány také osobní informace na ploše uživatele nebo v aplikaci uživatele.[Další informace](http://go.microsoft.com/fwlink/?LinkID=269828).  Použití nástroje Easy Assist se řídí [Servisní smlouvou aplikace Microsoft Easy Assist](http://go.microsoft.com/fwlink/?LinkId=247512) a [Prohlášením o zásadách ochrany osobních údajů v online službách společnosti Microsoft pro službu Microsoft Office Live Meeting 2007 a aplikaci Microsoft Easy Assist](http://go.microsoft.com/fwlink/?LinkId=213115).

-   **Program zkvalitnění služeb:** Společnost Microsoft shromažďuje telemetrická data z různých částí firemního portálu a konzoly správce služby Intune.  Telemetrická data zahrnují standardní informace o sledování webu, včetně souborů cookie relací, naposledy navštívené webové stránky, další navštívené webové stránky a akcí provedených v rámci Služeb.  Tato data jsou využívána v souhrnné podobě k vytváření analýz a k vylepšování služby.

-   **Použití softwaru Exchange Connector pro správu zařízení prostřednictvím protokolu Exchange Active Sync:** Při používání místního řešení Exchange se správcům IT zobrazí výzva k zadání přihlašovacích údajů správce serveru Exchange, které jsou pak uloženy pouze místně tam, kde je nainstalován software Exchange Connector.  Pokud používáte hostované řešení Exchange (prostřednictvím Office 365), ukládají se místně jak přihlašovací údaje správce serveru Exchange, tak i informace o proxy serveru.

-   **Správa licencí:** Správci IT mohou porovnávat některé multilicenční smlouvy uzavřené se společností Microsoft s aktuálně nainstalovaným softwarem. Správci IT také mohou sledovat určité maloobchodní licence k softwaru společnosti Microsoft, licence OEM k softwaru společnosti Microsoft a licence k softwaru jiných společností. Tato funkce slouží pouze ke zvýšení pohodlí a přesnost licencování není zaručena. Neměli byste tedy spoléhat na skutečnou shodu s multilicenční smlouvu se společností Microsoft nebo jinou společností. Službám mohou být zasílány mimo jiné informace o globálně jedinečném identifikátoru (GUID) počítače a čísla multilicenčních smluv. Tyto informace jsou anonymizovány a slouží k vylepšení služby. Shromážděné údaje nebudeme používat k tomu, abychom prošetřili dodržování předpisů či případné porušení jiných dohod, které máte uzavřeny s námi, našimi přidruženými organizacemi nebo poskytovateli licencí k softwaru třetích stran.

## <a name="bkmk_OtherInformation"></a>Další informace
Další informace pro:

-   [Umístění dat](#bkmk_DataLocation)

-   [Data o používání a analýzy](#bkmk_UDaA)

-   [Služby podpory](#bkmk_SupportServices)

-   [Ověřovací služby](#bkmk_AuthenticationServices)

-   [Změny tohoto Prohlášení o zásadách ochrany osobních údajů](#bkmk_Changes)

-   [Jak nás kontaktovat](#bkmk_ContactUs)

### <a name="bkmk_DataLocation"></a>Umístění dat
Data mohou být přenesena do Spojených států amerických nebo jiné země, ve které společnost Microsoft nebo její dceřiné společnosti, pobočky nebo poskytovatelé služeb mají prostředky na zpracování, a tam také uložena a zpracována. Společnost Microsoft dodržuje rámcová pravidla Safe Harbor („bezpečný přístav“) mezi USA a EU a mezi USA a Švýcarskem týkající se shromažďování, použití  a zadržování dat z Evropského hospodářského prostoru a Švýcarska, která určilo ministerstvo obchodu USA. Další informace o programu Safe Harbor a informace o naší certifikaci naleznete zde: http://www.export.gov/safeharbor/.

### <a name="bkmk_UDaA"></a>Data o používání a analýzy
Můžeme použít souhrnné statistické údaje, trendy a informace o použití získané z vašeho používání Služeb za účelem poskytování, provozování, údržby nebo zlepšování Služeb a také všech produktů a služeb společnosti Microsoft používaných k poskytování Služeb.

### <a name="bkmk_SupportServices"></a>Služby podpory
Podpora těchto Služeb společnosti Microsoft podléhá prohlášení o zásadách ochrany osobních údajů uvedených zde: [http://privacy.microsoft.com/support.mspx](http://privacy.microsoft.com/support.mspx).

### <a name="bkmk_AuthenticationServices"></a>Ověřovací služby
Můžete nakonfigurovat pracovní nebo školní účet tak, aby bylo možné jak vás, tak i koncové uživatele ověřit nejen v rámci Služeb, ale i v rámci dalších služeb nebo webových vlastností společností Microsoft nebo třetích stran. Použití těchto jiných služeb nebo webových vlastnosti podléhá prohlášení o zásadách ochrany osobních údajů těchto služeb a webových vlastnosti.

Po přihlášení k jedné službě společnosti Microsoft můžete být automaticky přihlášeni k dalším službám, které používají tato pověření.

### <a name="bkmk_Changes"></a>Změny tohoto Prohlášení o zásadách ochrany osobních údajů
Naše prohlášení o zásadách ochrany osobních údajů budeme průběžně aktualizovat tak, aby odpovídalo změnám ve Službách a odráželo podněty zákazníků. V případě jakýchkoli změn prohlášení o zásadách ochrany osobních údajů vždy příslušně upravíme datum poslední aktualizace uvedené na začátku tohoto prohlášení. Dojde-li k podstatným změnám v prohlášení či ve způsobech, jakými bude společnost Microsoft používat vaše informace, oznámíme vám tyto změny publikováním oznámení před vstoupení těchto změn v platnost, nebo zasláním přímého osobního oznámení. Doporučujeme vám pravidelně si prohlášení o zásadách ochrany osobních údajů pro produkty a služby, které využíváte, procházet, abyste měli vždy přesné informace o tom, jak společnost Microsoft vaše informace chrání.

### <a name="bkmk_ContactUs"></a>Jak nás kontaktovat
Společnost Microsoft vítá jakékoli vaše připomínky.  Pokud budete mít dojem, že společnost Microsoft nepostupovala v souladu s prohlášením o zásadách ochrany osobních údajů nebo se svými závazky týkajícími se zabezpečení, kontaktujte nás prostřednictvím této e-mailové adresy: [mwiprivex@microsoft.com](mailto:mwiprivex@microsoft.com).  V případě dotazů technického rázu nebo jiných dotazů týkajících se používání produktů můžete kliknutím sem zobrazit další informace o [podpoře služby Microsoft Intune](http://go.microsoft.com/fwlink/?LinkID=242283).

### Ochrana osobních údajů ve službě Microsoft Intune
Microsoft Corporation
Microsoft Way
Redmond, Washington, 98052-6399 USA

## <a name="bkmk_CookiesandOtherTechnologies"></a>Soubory cookie a další technologie
Na většině webů společnosti Microsoft se používají soubory cookie, což jsou malé textové soubory, které webový server umísťuje na pevný disk zařízení.  Soubory cookie můžeme používat k následujícím účelům:

-   Ukládání předvoleb a nastavení uživatelů. Když uživatel zadá město nebo PSČ, aby měl k dispozici místní zprávy nebo informace o počasí na webu společnosti Microsoft, můžeme tyto informace o městě nebo PSČ uložit v souboru cookie.  Lze tak uživateli ušetřit čas, protože nebude muset opakovaně zadávat stejné informace.

-   Přihlašování, ověřování a odhalování podvodů. Když se uživatel přihlásí na web nebo ke službě pomocí účtu Microsoft nebo pracovního nebo školního účtu, uložíme jedinečné identifikační číslo uživatele a čas přihlášení na pevný disk uživatele v podobě zašifrovaného souboru cookie. Díky tomuto souboru cookie může uživatel na webu navštěvovat různé stránky, aniž by se musel ke každé stránce znovu přihlašovat.  Když se uživatel odhlásí, jsou tyto soubory cookie z počítače uživatele odstraněny.  Soubory cookie používáme za účelem usnadnění přihlašování uživatelů. Například e-mailová adresa uživatele může být uložena v souboru cookie, který zůstane uložen v jeho počítači i poté, co se odhlásí. Tento soubor cookie umožňuje předem vyplnit e-mailovou adresu uživatele, takže bude stačit, když uživatel při příštím přihlašování pouze zadá heslo.  Uživatelé, kteří nechtějí, aby se jim tyto informace ukládaly, mohou vybrat příslušný přepínač na přihlašovací stránce.

-   Analýzy webů. Pomocí souborů cookie můžeme počítat počet jedinečných návštěvníků na webové stránce nebo uživatelů služby nebo získávat další souhrnné statistiky o provozu našich webů a služeb. Tyto analýzy nám pomáhají provozovat a zlepšovat výkonnost a použitelnost těchto webů a služeb.

Některé ze souborů cookie, které běžně používáme, jsou uvedeny v následující tabulce. Tento seznam není vyčerpávající. Má pouze ilustrovat některé z důvodů, proč soubory cookie nastavujeme. Pokud uživatel navštíví některý z našich webů, může web nastavit některé z následujících souborů cookie (nebo všechny tyto soubory cookie):

|**Název souboru cookie**|**Popis**|
|----------------------------|-------------|
|MUID|Identifikuje jedinečné prohlížeče na webech společnosti Microsoft. Slouží k analýze webů a dalším provozním účelům.|
|TenantId|Soubor cookie pro ukládání ID klienta.|
|SessID|Nastavuje jedinečné ID identifikující relaci uživatele. Slouží k analýze webů a dalším provozním účelům.|
|CC|Obsahuje kód země tak, jak je určen na základě reverzního vyhledávání IP adresy.|
|ověřování pracovního nebo školního účtu|Soubory cookie pro ověřování (*například* IntuneID, wsresult atd.) používané v případě, že se uživatel přihlásí pomocí pracovního nebo školního účtu.|
|RedirectToFullSite|Soubor cookie, který se uloží v případě, že si uživatel bude místo verze webu pro mobilní zařízení prohlížet plnou verzi webu.|
Kromě souborů cookie, které může společnost Microsoft nastavit, když uživatelé navštíví web společnosti Microsoft, mohou také některé soubory cookie na pevném disku v průběhu procházení webu společnosti Microsoft uživatelem nastavit třetí strany. V některých případech je to z toho důvodu, že si najímáme třetí stranu k tomu, aby poskytovala určité služby naším jménem, jako jsou například analýzy webů.

### Způsob nastavení používání souborů cookie
**Blokování souborů cookie pomocí nastavení prohlížeče**. I když většina webových prohlížečů přijímá soubory cookie automaticky, obvykle mohou uživatelé změnit nastavení prohlížeče tak, aby soubory cookie odmítal.

Například v aplikaci Internet Explorer 9 lze soubory cookie blokovat provedením následujících kroků:

1.  Klikněte na možnost Nástroje a potom vyberte položku Možnosti Internetu.

2.  V horní části okna klikněte na možnost Ochrana osobních údajů.

3.  Posunutím jezdce nahoru nebo dolů vyberte typy souborů cookie, které chcete blokovat.

Pokyny k blokování souborů cookie v dalších prohlížečích jsou k dispozici zde: [http://www.allaboutcookies.org/manage-cookies/](http://www.allaboutcookies.org/manage-cookies/).

Je potřeba upozornit na to, že uživatelům, kteří se rozhodnou soubory cookie blokovat, se nemusí podařit přihlásit nebo nemusí být schopni používat jiné interaktivní funkce webů a služeb společnosti Microsoft závislé na souborech cookie.

**Odstranění souborů cookie pomocí nastavení prohlížeče**. Pokud se uživatelé rozhodnou soubory cookie přijímat, mohou je později odstranit.

Například v aplikaci Internet Explorer 9 lze soubory cookie odstranit provedením následujících kroků:

1.  Klikněte na možnost Nástroje a potom vyberte položku Možnosti Internetu.

2.  Na kartě Obecné v části Historie procházení klikněte na tlačítko Odstranit.

3.  V dialogovém okně, které se po kliknutí na tlačítko zobrazí, zaškrtněte políčko vedle položky Soubory cookie.

4.  Klikněte na tlačítko Odstranit.

Pokyny k odstraňování souborů cookie v dalších prohlížečích jsou k dispozici zde: [http://www.allaboutcookies.org/manage-cookies/](http://www.allaboutcookies.org/manage-cookies/).

Je potřeba upozornit na to, že pokud se uživatelé rozhodnou soubory cookie odstranit, budou odstraněna také nastavení a předvolby řízené těmito soubory cookie, včetně předvoleb pro inzerování, které pak bude nutné v případě potřeby znovu nakonfigurovat.

**Nastavení DNT (Do Not Track) a nastavení sledování v prohlížeči**.  Součástí některých novějších prohlížečů jsou funkce DNT (Do Not Track). Většina těchto funkcí po zapnutí odesílá signál nebo preference webům, které uživatelé navštíví – konkrétně informace o tom, že uživatel nechce být sledován. I když uživatelé nakonfigurují, že nechtějí být sledováni, mohou tyto weby i nadále vykonávat činnosti, které mohou uživatelé chápat jako sledování (závisí to na konkrétním přístupu z hlediska ochrany osobních údajů daného webu).

Součástí aplikace Internet Explorer 9 a novějších verzí aplikace Internet Explorer je funkce s názvem Ochrana před sledováním, která pomáhá zabránit webům, které uživatelé navštěvují, v automatickém odesílání podrobností o návštěvě uživatele poskytovatelům obsahu z řad třetích stran. Když uživatelé přidají seznam funkce Ochrana před sledováním, bude aplikace Internet Explorer blokovat obsah třetích stran, včetně souborů cookie, ze všech webů vedených jako blokované. Omezením volání na tyto weby omezí aplikace Internet Explorer objem informací, které mohou tyto weby třetích stran o uživatelích shromažďovat. V případě, že mají uživatelé používání seznamu funkce Ochrana před sledováním povoleno, nebude pak aplikace Internet Explorer odesílat signál DNT (Do Not Track) ani informace o nastavení této funkce webům, které uživatelé navštíví. Další informace o seznamech funkce Ochrana před sledování a o tom, kde je najít, nalezete v prohlášení o zásadách ochrany osobních údajů aplikace Internet Explorer a v nápovědě k aplikaci Internet Explorer.

Naše používání webových signálů

Webové stránky společnosti Microsoft mohou obsahovat elektronické obrázky (tzv. webové signály či jednopixelové obrázky GIF), které mohou být použity pro odhalování podvodů a které nám pomáhají doručovat soubory cookie na našich webech, počítat uživatele, kteří tyto stránky navštívili, a zajišťovat partnerské služby. Webové signály mohou být součástí našich propagačních e-mailových zpráv nebo zpravodajů. Pomohou nám zjistit, zda jste zprávu otevřeli a reagovali na ni.

Weby společnosti Microsoft také mohou obsahovat webové signály od třetích stran. Ty nám pomáhají se sestavováním souhrnných statistik.  Tyto webové signály mohou třetím stranám umožnit nastavování nebo čtení souborů cookie v počítači uživatele.  Třetí strany mají zakázáno používat webové signály na našich webech za účelem shromažďování nebo používání vašich osobních údajů.

Další, podobné technologie

Kromě standardních souborů cookie a webových signálů mohou weby pro ukládání a čtení datových souborů v počítači uživatele používat další technologie. To může díky místnímu ukládání určitých souborů sloužit k ukládání předvoleb uživatelů nebo k dosažení vyšší rychlosti a výkonu. Stejně jako standardní soubory cookie lze však i tyto jiné technologie používat k uložení jedinečného identifikátoru pro počítač uživatele, který pak může být použit ke sledování chování. Jde například o tyto technologie: objekty LSO (Local Shared Object) (jinak také soubory cookie Flash) a Silverlight Application Storage.

-   Informace o správě nebo blokování souborů cookie Flash naleznete zde: [http://www.macromedia.com/support/documentation/en/flashplayer/help/settings_manager.html](http://www.macromedia.com/support/documentation/en/flashplayer/help/settings_manager.html).

-   Další informace o tom, jak spravovat nebo blokovat technologii Sliverlight Application Storage, naleznete na webu pro technologii Silverlight.

